![[DSE中文始得西山宴遊記粵音誦讀文靜現代教育已參照教育局與大型出版商之讀音指引.mp3]]

自余為僇人，居是州，恒惴慄。其 隙 也，則施施而行，漫漫而 遊 。 日與其徒上高山，入深林，窮迴 溪 ， 幽泉怪石，無遠不到 。到則披草 而坐，傾壺而醉 。醉則更相枕以臥 ，臥而夢 。意有所極，夢亦同趣 。 覺而起，起而歸 。以為凡是州之山有異態者，皆我有也 ，而未始知西 山之怪特。 今年九月二十八日，因坐法華西亭，望西山，始指 異之。遂命僕 過湘江，緣染溪，斫榛莽。焚茅 茷，窮山之高而止。攀援而登，箕踞 而遨，則凡數州之土壤，皆在 衽席之下。其高下之勢，岈然 窪然，若 垤若穴，尺寸千里，攢蹙 累積，莫得 遯隱。縈青繚白，外與 天際，四 望如一。然後知是山之特 出，不與培塿為類，悠悠乎與顥氣俱 ，而 莫 得其涯 ；洋洋乎與造物者 遊 ， 而不知其所窮。引觴滿酌，頹然就醉， 不知日之入。 蒼然暮色，自遠而至，至無所見，而猶不欲歸。心凝形 釋，與萬化冥合。然後知吾嚮之未始遊，遊於是乎始，故為之文以志。 是歲元和四年也。

![[Pasted image 20250317203802.png]]